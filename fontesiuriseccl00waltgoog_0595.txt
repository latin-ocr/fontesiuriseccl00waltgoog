Lxxxn: ENOYCLIOA DE DIEBUS FESTIS A. 1858. 575

cium suprema Nostra auctoritate confirmamus, ac denuo con-
stituimus, volumus, praecipimus et mandamus. Ac persuasissi-
mum quo‘que Nobis est, Vos maximam adhibituros esse vigi-
lantiam, ut animarum curatores hanc etiam sui muneris partem
diligenter impleant, ac studiose observent ‚ quae a Nobis in
hisce Litteris statuta atque sancita sunt. Optamus autem ut ha-
rum Litterarum exemplar in Tabulario episcopalis cujusque
vestrum Curiae perpetuo asservetur.

Cum autem, Venerabiles Fratres, probe noscatis, sacrosancto
Missae sacrificio magnam fidelis populi contineri eruditionem, ne
intermittatis unquam parochos praesertim, aliosque divini verbi
praecones, et eos quibus demandatum est munus erudiendi chri-
stianum populum, monere, hortari, ut fidelibus populis tam sancti
tamque admirabilis Sacrificii necessitatem, praestantiam, magnitu-
dinem, finem, fructus studiosissime et accuratissime exponant,
explicent, ac simul fideles ipsos excitent, inflamment, quo eidem
Sacrificio ea, qua par est, fide, religione ac pietate frequentis-
sime ‘intersint,‘ ut divinam misericordiam, et omne, quo indigent,
beneficiorum genus sibi comparare queant. Neque desinatis om-
nem operam et industriam impendere, ut vestrarum Dioecesium
Sacerdotes ea morum integritate, gravitate, eaque totius vitae
innocentia, sanctitate emineant, quae illos omnino decet, quibus
unis datum est divinam consecrare Hostiam , ac tam sanctum,
tamque tremendum perficere Sacrificium. Quocirca omnes sanc-
tissimo Sacerdotio initiatos etiam atque etiam monete , urgete,
ut serio meditantes ministerium, quod acceperunt in Domino,
illud impleant , et continenter memores dignitatis, ac coelestis
potestatis, qua praediti sunt, virtutum omnium splendore, ac sa-
lutaris doctrinae laude refulgeant, summaque animi contentione
in divinum cultum divinasque res et animarum salutem incum-
bant, ac seipos hostiam vivam et sanctam Domino exhibentes,
ut mortificationem J esu in suo corpore semper cicumferentes
puris manibus, et mundo vcorde placationis Hostiam rite offerant
Deo pro sua ae totius mundi salute.

Denique nihil Nobis gratius, Venerabiles Fratres, quam hac
etiam uti occasione , ut iterum testemur, et confirmemus prae-
cipuam, quaVos omnes in Domino prosequimur, benevolentiam,
ac simul Vobis addamus animos, ut majore usque alacritate per·
gatis omnes gravissimi pastoralis vestri muneris partes strenuo
ac sedulo obire, et intentissimo studio dilectarum ovium saluti
incolumitatique consulere.

