Lxrx. BULLA GONVENTIONEM BADENSEM CONFIRMANS A.1859. 401

tia componere vellemus, Itaque eiusdem Regiae Celsitudinis vo-
tis, quae Nostra etiam erant diuturna et impensissima vota, ala—

· cri libentissimoque animo obsecundantes, omni reiecta mora cum

ipso Celsissimo Principe Conventionem ineundam esse censui·
mus. Atque gravissimo huic sane negotio manum statim admo-
ventes Dilectum Filium Nostrum Ioannem S. R. E. Presbyte-
rum Cardinalem Brunelli pietatis, doetrinae, ac prudentiae laude
conspicuum cum necessariis facultatibus delegimus , ut cum Di-
lecto Filio Carolo Bruner Consiliario a publicis negotiis illius
Magni DucatuS, qui ob hanc causam ab ipso Celsissimo Principe
missus fuerat, rem omnem sedulo tractandam curaret. Cum au·
tem idem Cardinalis a Nobis Episcopus Auximanus, et Cingu-
lanus fuisset renunciatus, iccirco in eius locum illico suffecimus
Dilectum Filium Nostrum Carolum Augustum S. R. E. Presby-
terum Cardinalem de Reisach pietate , doctrina, prudentiaque
spectatum, atque opportunas ei quoque instructiones, facultates·
que dedimus, ut inchoatam gravissimi huius negotii tractationem
diligenter prosequeretur et absolveret cum eodem Carolo Bru·
ner. Sed cum hic supremum diem obierit, a Celsissimo Magno
Badensi Duce in eius locum substituti fuerunt Plenipotentiarii
Nobilis Vir Baro Christianus Gustavus de Berckheim Minister
Plenipotentiarius et Legatus extraordinarius ad hanc Sanctam
Sedem , ac Dilectus Filius Franciscus Carolus Rosshirt in utro-
que iure Doctor atque a Consiliis supremi Tribunalis iustitiae
in Magno Badensi Ducatu, ut cum eodem Dilecto Filio Nostro
cardinali de Reisach susceptum tanti momenti negotium ad
exitum perducerent. Et quoniam probe noscebamus qua eximia
iustitia, aequitate ‚ excelsique animi magnitudine , et qua pro-
pensa in Catholicos sibi subditos voluntate eniteat idem Celsis·
simus Princeps Magnus Badarum Dux, iccirco firma certaque
spe nitebamur fore, ut Deo auxiliante, tanti momenti res opta-
tum assequeretur exitum. Ac vehementer laetamur, huiusmodi
Nostram spem haud inanem fuisse. Namque post diuturnam se-
dulamque consultationem, veluti rei gravitas postulabat , Con-
ventio ipsa pluribus Articulis distincta, et aVV. FF. NN.S. R. E.
cardinalibus Congregationis Negotiis ecclesiasticis extraordina-
riis praepositae examinata , cum eodem Serenissimo ac Celsis·
simo Regio Principe F ederico Magno Badensi Duce fuit inita,
atque ad optatum exitum perducta. Cum autem eiusdem Con—
ventionis Articuli tum a Nostro , tum ab eiusdem Magni Ducis

Plenipotentiariis die vicesima octava mensis Iunii huius anni
Walter Fontes iuris ecclesiastici. 26

