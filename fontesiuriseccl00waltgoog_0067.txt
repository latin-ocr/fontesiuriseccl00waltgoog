KAROLI MAGNI A. ⁷89. 47

regnum in aeternum conservare dignetur. Quapropter placuit
nobis vestram rogare solertiam, o pastores aecclesiarum Christi,
et ductores gregis eiuS, et clarissima mundi luminaria, ut
vigili cura et sedula ammonitione populum Dei per pascua vitae
aeternae ducere studeatis„ et errantes oves , bonorum exemplo-
rum seu adhortationum humeris intra aecclesiasticae firmitatis
muros reportare satagimini3 ne lupus insidians aliquem cano-
nicas sanctiones transgredientem, vel paternas traditiones uni-
versalium conciliorum excedentem, quod absit, inveniens de-
voret. Ideo magno devotionis studio admonendi et adhortandi
sunt, immo compellendi, ut firma fide et infatigabili perseverantia
intra paternas sanctiones se conteneant: in quo opere et studio
sciat certissime sanctitas vestra nostram vobis cooperare dili-
gentiam. Quapropter et nostros ad vos direximus missos, qui
ex nostri nominis auctoritate una vobiscum corrigerent quae
corrigenda essent. Sed et aliqua capitula ex canonicis institu-
tionibus , quae magis nobis necessaria videbantur, subiunximus.
Ne aliquis , quaese, huius pietatis ammonitionem esse praesum-
ptiosam iudicet, qua nos errata corrigere, superflua abscidere,
recta cohartare studemus, sed magis benevolo caritatis animo
suscipiat. Nam legimus in regnorum libris, quomodo sanctus
Iosias regnum sibi a Deo datum circumeundo ‚ corrigendo, am·
menende, ad cultum veri Dei studuit revocare. Non ut me eius
sanctitate aequiperabilem faciam, sed quod nobis sunt ubique
sanctorum semper exempla sequenda, quoscumque poterimus,
ad studium bonae vitae, in laudem et in gloriam domini nostri
Iesu Christi, congregare necesse est. Quapropter, ut praedixi-
mus, aliqua capitula notare iussimus, ut simul haec eadem vos
ammonere studeatis , et quaecumque vobis alia necessaria esse
sciatis, ut et 1sta et illa aequali intentione praedicetis. Nec ali-
quid quod vestrae sanctitati et populo Dei utile videatur, amit-
tite ut pio studio non ammoneatis-3 quatenus ut et vestra sol-
lertia et subiectorum oboedientia aeterna felicitate ab omnipo-
tente Deo remuneretur.

OMNIBUS.

I. Sunt enim aliqui, qui culpis exigentibus ab episcopo
proprio excommunicantur, et ab aliis ecclesiasticis vel laicis prae-
⁴ sumtiose in communionem accipiuntur: quod omnino sanctum
Nicenum concilium, simul et Calcidonense, necnon et Antioche-
num atque Sardicense, fieri prohibent.

