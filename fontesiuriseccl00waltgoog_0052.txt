32 Vl. REGULA CHRODOGANGI EPISOOPI METENSIS.

usque ad Tertiam plenam vacent3 et foras claustra, nisi tantum
per illas eeclesiaS, quae infra domum sunt, non egrediantur: nisi
si necesse fuerit, et episcopuS, aut qui sub ipso est, iudicaverit,
ut fiat quod fiendum est. Et ²) post Tertiam tunc temporis ca-
pitulum habeant.

A Pascha autem usque ad Pentecosten bis in die reficiant,
et carnem manducandi licentiam habeant, nisi poenitentes, prae—
ter tantum sexta feria. A Pentecoste vero usque ad Nativitatem
sancti Ioannis Baptistae similiter bis in die reficiant, et a carne
abstineant usque ad ipsam Missam. A nativitate vero sancti Ioan-
nis usque ad transitum sancti Martini, ita sicut antea bis in die
reficiant: quarta, et sexta feria a carne abstineant. Ab ipso vero
transitu sancti Martini usque ad natalem Domini a carne omnes
abstineant et usque ad nonam ieiunent omnibus his diebus et
in refectorio reficiant. Post Natalem Domini usque in caput
Quadragesimae, secunda, et ,quar-ta, sextaque feria in refectorio
ad nonam reficiant, reliquis his diebus duabus vicibus in eodem
refectorio reficiant. A carne vero quarta et sexta feria his tem-
poribus abstineant. Et si dies festus in his duabus feriis talis
venerit, si permiserit prior, carnem manducent.

Pro infirmitate vero cleri nostri consideravimuS, ut si in
quarta vel sexta feria, seu in reliquis aliis temporibuS, quales
constituimus ut a carne abstineant, necesse est, licentiam habeat
episcopua, aut qui sub ipso sunt, pro eorum infirmitatibus , vel
necessitatibus , aut festivitatibus considerationem mittere, sicut
ille praeviderit quod bene sit. ,

Mihi autem Angilrhamno archiepiscopo, atque capellano
excellentissimi regis Caroli addi placuit, quia dum nos et clerus
noster a Pentecoste usque ad octavas ipsius Pascha secundum, “
vel adventum Spiritus sancti devota mente celebrare videmur,
ut his sacratissimis octo diebus clerus sancti Stephani protomar-
tyris, vel noster, licentiam habeat carnem edendi3 exceptis illis,
qui pro compendio animarum suarum et poenitentia indicta se
abstinere voluerint.

Cap. XXI. De mensis ordinandis,

Prima mensa episcopi cum hospitibus et cum peregrinis sit,

et ibidem archidiaconus, vel quibus episcopus iusserit, sedeant. 3

 

1) al. Et postea faciant quod· congruum fuerit, sive in legendo, sive Α
in operando, ··

