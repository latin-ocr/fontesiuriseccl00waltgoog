346 OBERRHmmscHE KIRGHENPROVINZ.

erroris periculum, ipsamque suspicionem avertere. Vero summo
cum dolore, nec sane minore cum admiratione rationis vestrae
frustra fuisse spem Nostram, ipsa iam re declaratum est. Quod
enim privatim relatum erat , id iam publicis· etiam litteris nun-
ciatur , ac gravissimis confirmatur certissimisque testimoniis , ut
persuasum habere Nobis necesse fuerit, novas res isthuc induc-
tas falsis innixas erroneisque principiis, utpote quae doctrinae
ac legibus adversentur Ecclesiae Christi , aperteque ad perni-
ciem spectent animarum, ferri in eadem Ecclesia nullo modo
posse. ⁹

(Π.) Libera est institutione divina, nullique obnoxia terre-
nae potestati intemerata Sponsa immaculati Agni Christi Iesu.
At per profanas illas novitates in probrosam redigitur miser-
rimamque servitutem, dum laicae potestati libera datur facultas,
Synodos dioecesanas confirmandi vel rejiciendi, Dioeceses divi—
dendi, initiandos sacris Ordinibus Ministros et Ecclesiasticis
muneribus praeficiendos seligendi3 regimen praeterea illi attri-
buitur religiosae et moralis institutionis ac disciplinae3 ipsa etiam
Seminaria atque alia eiusmodi quomodocunque spirituale Eccle-
siae regimen attingant, arbitrio committuntur laicorum, impeditis
adeo fidelibus, ne cum summo illius capite communicare libere
possint, utut ca communicatio ad ipsius Ecclesiae Catholicae con·
stitutionis naturam, essentiamque pertineat, nec intercipi illa
possit, quin fideles opportuno ac necessario animabus suis auxilio
destituti in apertum aeternae salutis discrimen adducantur.

(III.) At eo saltem uti solatio Nobis liceret, quod, pro
gravissimi Officii Vestri munere, omnis adhibita a Vobis fuisset
diligentia, ut commissos curae Vestrae fideles de manifestis prin-
cipiorum illorum erroribus edoceretis, ac de insidiis admoneretiS,
quae initis huiusmodi consiliiS, coeptisque parabantur. Vestrum
enim omnino erat, ea sedulo praestare, quae tanta verborum
gravitate Paulus Apostolus Timotheo discipulo suo et eius per-
sona Episcopis omnibus inculcat, cum ait: „Praedica verbum,
insta opportune, importune, argue, obsecra, increpa in omni· pa-
tientia et doctriua: erit enim tempus cum sanam doctrinam non
sustinebunt, sed ad sua desideria coacervabunt sibi magistros
prurientes auribus. . . . Tu vero vigila, in omnibus labora, opus
fac Evangelistae, ministerium tuum imple.“ Vestrum erat, vocem
tollere pastoralem, ita ut errantium castigatio esset simul fraeno
ac timori vacillantibus , iuxta illud eiusdem A postolit Peccan-
tes coram omnibus argue, ut et ceteri timorem habeant. Deni-

