xom. INSTRUOTIO QUOAD MATRIMONIA MleA A. 1830: 595

rum utriusque sexus educationem respicit. Tertio , ut Episcopi
et eorum subdelegati abstineant ab iis nuptiis imprudenter con-
firmandis , quae coram civili lege brevi dissolvendae praevide·
antur per sententiam laici magistratus divortium inter partes
pronunciantem. Et haec quidem SSmus D. N. indulgenda de-
crevit ad catholicos, qui in praedictis quatuor dioecesibus illi-
cita simul et irrita coniugia ad praesens usque tempus cum
acatholicis contraxerunt, in viam salutis facilius revocandos.
Idem vero indulgentiae modus nequaquam adhiberi debet
erga illos , qui futuro tempore nuptias mixtas et irritas inire
ausi fuerint, quandoquidem ex ipsis facilis remedii spe animum
plures sumerent ad peccandum. Ceterum Sanctitas Sua in lite-
ris ad eosdem Episcopos datis, quae supr-a memoratae sunt, iam
declaravit matrimonia mixta in praedictis quatuor dioecesibus “
in posterum (videlicet a die 25. Martii 1830) ineunda vera et
rata >matrimonia «fore , quamvis praeter formam contrahantur a
Tridentino Concilio praescriptam, dummodo tamen nullum aliud
eis obstaret canonicum dirimens impedimentum. Novit equidem
Summus Pontifex molestias illas gravissimas, in quibus quatuor
illi Episcopi in praesentia versantur , ex eo etiam oriri , quod
catholici quidam insano amore turpiter dementati nuptias con-
trahere optant cum acatholicis sibi coniunctis, et sacerdotes ve-
xant eisdem ea in re connivere ·abnuentes, Adhuc tamen San-
ctitas Sua Antistites ipsos in Domino adhortatur , ut illorum
improbitati suam in pastoralibus officiis constantiam opponant,
quin imo et eosdem ad saniora satagant consilia revocare. Quodsi
aliquo in casu, paternis hisce sacrorum pastorum studiis in ir-
ritum cadentibus , catholica persona a proposito coniugii cum
acatholico sibi propinquo ineundi removeri non possit et im-
ped-imenwm , cuius relaxatio postulatur pro nuptiis valide con-
trahendis, pertineat solummodo ad remotiores gradus, videlicet
ad tertium aut quartum gradum, sive consanguinitatis sive affi-
nitatis, vel ad cognationem spiritualem (illa tamen excepta, quae
inter levantem et levatum intercedit) vel tandem ad publicam
honestatem ex sponsalibus ortam: tunc Episcopum ipsum con-
siderare oportebit, utrum iusta atque urgens sit concedendae
dispensationis causa, et talis illa scilicet, ut non privatorum ho—
minum duntaxat , sed publicam ipsam relig-ionis catholicae ra-
tionem spectet, atque una oportebit illum implorare fervidis
precibus lumen Spiritus S. ut deinde in re tanti momenti id
consilii capiat, quod magis in Domino expedire censuerit. J sm

