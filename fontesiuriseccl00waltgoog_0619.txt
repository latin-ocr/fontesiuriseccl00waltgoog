xc1v.' enneosn xvr minam A. 1846. 599

Episcopos literis sive instructionibus aut ejus aut nostro jussu
editis consignatae fuisse cognoscis Ven. Frater. Nec vero re-
fert, si ad nonnullos tantum Antistites , qui hanc Apostolicam
Sedem consuluerant, illae instructiones datae sunt, quasi aliis
liberum sit illarum non sequi sententiam. Enimvero non agi-
tur hic de aliqua nova lege a nostro praedecessore aut a nobis
inducta , quum uterque nostrum eo potius spectaverit, ut pro
locorum adjunctis emolliremus, quoad fieri posset , disciplinae
severitatem et ea simul inculcaremus, quae pravis usibus tol-
lendis sanae doctrinae deposito custodiendo ac matrimonii san-
ctitati , Catholicae Religionis incolumitati, et animarum saluti
tuendae necessaria judicavimus. Itaque etiamsi literae et in-
structiones illa'e , in qua parte aliquid novi indulgent vel tole-
rant, ad ea tantum referuntur loca, pro quibus datae sunt, nul-
lis tamen limitibus illarum circumscribitur ratio , quatenus in-
commutabilem annunciant Ecclesiae doctrinam, canonumque in-
culcant sententiam, et pravos, qui alicubi invalescant, usus pro·
scribunt. Atque huc pertinent, quae hac de re a nobis indicata
fuerint in pluribus Allocutionibus ad Ven. Fratres nostros S.
R‘. Ε. Cardinales in Consistorio IV. Id. Dec. 1837, Idib. Sept.
1838, et postridie Non. Julii 1839 habitis, quas statim typis in
vulgus edi jussimus. Haec Tuis commemoratis, literis rescri-
benda censuimus, Ven. Frater, ut alacriori. usque studio et fir-
mitate omnes boni pastoris partes implere atque in tanti mo-
menti negotio Ecclesiae causam propugnare pergas , nihilque
intentatum relinquaS, quod ad Tui gregis salutem procurandam
pertinere posse cognoveris. Nos quidem pro officii nostri mu-
nere, quantum cum Domino poterimus, haud omittemus omnem
operam adhibere, ut sacrae istic res Deo bene juvante in me-
liorem conditionem adducantur. Interim vero dum Tibi de pa-
storali Tua sollicitudine vehementer . gratulamur , nostrae in Te
praecipuae benevolentiae testem, ac coelestium omnium mune-
rum auspicem Apostolicam Benedictionem ex intimo corde de·
promtam Tibi ipsi, Ven. Frater ‚ et omnibus istius Ecclesiae

clericis laicisque fidelibus peramanter impertimur.
Datum Romae apud S. Petrum die 23. Maii 1846.

