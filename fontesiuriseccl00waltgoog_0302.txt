282 XLVII. CONCORDATA AUSTRIAOA A. 1855.

cesibus suis judicaverint, et e contrario , quos indignos censue-
rint, a susceptione ordinum arcere.

c) Beneficia minora erigere atque collatis cum Caesarea
Majestate consiliis , praesertim pro convenienti redituum assig-
natione, Parochias instituere, dividere vel unire.

d) Praescribere preces publicas, aliaque pia opera, cum id
bonum Ecclesiae aut Status populive postulet, -sacras pariter
supplicationes et peregrinationes indicere, funera aliasque omnes
sacras functiones servatis quoad omnia canonicis praescriptioni-
bus moderari.

e) Convocare et celebrare ad sacrorum Canonum normam
Concilia provincialia et Syno dos dioecesanas , eorumque acta
vulgare.

Art. V. Omnis juventutis catholicae institutio in cunctis
scholis tam publicis quam privatis conformis erit doctrinae Re-
ligionis catholicae3 Episcopi autem ex proprii pastoralis officii
munere dirigent religiosam juventutis educationem in omnibus
instructionis locis et publicis et privatis atque diligenter advi-
gilabunt, ut in quavis tradenda diciplina nihil adsit, quod catho-
licae Religioni, morumque honestati adversetur.

Art. VI. Nemo sacram Theologiam , disciplinam cateche-
ticam vel Religionis doctrinam in quocunque instituto vel pu-
blico vel p'rivato tradet, nisi cum missionem tum auctoritatem
obtinuerit ab Episcopo dioecesano , cuius eamdem revocare est,
quando id opportunum censuerit. Publici Theologiae professores
et disciplinae catecheticae magistri, postquam sacrorum Antistes
de candidatorum fide, scientia ac pietate sententiam suam ex-
posuerit, nominabuntur ex iis , quibus docendi missionem et
auctoritatem conferre paratum se exhibuerit. Ubi autem theolo-
gicae facultatis professorum quidam ab Episcopo ad Seminarii
sui alumnos in Theologia erudiendos adhiberi solent, in ejus-
modi professores nunquam non assumentur viri, quos sacrorum
Antistes ad munus praedictum obeundum prae ceteris habiles
censuerit. Pro examinibus eorum, qui ad gradum doctoris Theo-
logiae vel sacrorum Canonum adspirant, dimidiam partem exa-
minantium Episcopus dioecesanus ex doctoribus Theologiae vel
sacrorum Canon‘um constituet.

Art. VII. In gymnasiis et omnibus , quas medias vocant,
scholis pro juventute catholica destinatis nonnisi viri catholici
in professores seu magistros nominabuntur, et omnis institutio
ad· vitae Christianae legem cordibus inscribendam pro rei, quae

