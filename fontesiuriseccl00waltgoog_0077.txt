KAROLI MAGNI A. 789. 57

voluntatem. Qui vero hoc constitutum nostrum excesserit ‚ eum a
communione suspendi decrevimus, ne nomen Dei blasphematur. Ci-
vitatis autem Episcopum oportet competentem providentiam mona-
steriis impendere.

Leo. c. 1. Admittuntur passim ad ordinem sacrum quibus nulla
natalium, nulla morum dignitas suffragatur. Et qui a dominis suis
libertatem consequi minime potuerunt, ad fastigium sacerdotii, tam-
quam servilis vilitas hunc honorem capiat, provehuntur. Et probari
Deo posse creditur, qui domino suo necdum probare se potuit. Du-
plex itaque in hac parte reatus est: quod et sacrum ministerium
talis consortii vilitate polluitur ‚ et dominorum ‚ quantum ad inlici-
tae usurpationis temeritatem pertinet, iura solvunt. Ab his itaque,
fratres carissimi, omnes vestrae provinciae abstineant Sacerdotes.
Et non tantum ab his , sed ab aliis etiam qui originali aut alicui
conditioni obligati sunt, volumus temperari, nisi forte eorum petitio
aut voluntas accesserit qui aliquid sibi ineos vindicant potestatis.
Debet enim esse immunis ab aliis qui divinae militiae fuerit adgre-
gandus‚ ut a castris dominicis, quibus nomen eius adscribitur, nullis
necessitatis vinculis abstrahatur.

SACERDOTIBUS.

XXIV. Item in eodem concilio infra dua capitula, necnon
etin Sardicense, ut nec episcopi nec clerici transmigrentur de
civitate in civitatem.

Conc. Chalc. can. 5. De Episcopis et Clericis qui se de civit-ate
in civitatem transferunt, placuit ut canones qui a sanctis Patribus
de his ipsis constituti sunt, suam habeant firmitatem.

Conc. Sardio can. 1. Hosius Episcopus dixit: Ut de civitate in
civitatem quisquam si migraverit, aut Episcopus aut Clericus , ex-
communicatus remaneat.

OMNIBUS.

XXV. Item in eodem synode, ut nullus absolute ordine-
tur, sine pronuntiatione et stabilitate loci ad quem ordinatur.

Cone. Chalc. can. 6. Nullum absolute ordinari ‚ neque Presbyte-
rum, neque Diaconum, neque penitus quemquam eorum qui sunt in
ecclesiastico ordine, nisi specialiter Ecclesiae civitatis , vel vici vel
martyrii, qui ordinandus est fuerit declaratus. Horum autem ordi-
nationem huiusmodi, qui absolute ordinantur , constituit sancta syn-
odus inefficacem esse , et nusquam posse ad ordinandis iniuriam

praevalere.
MONACHIS ET OMNI CLERO.

XXVI. Item in eodem consiliu, ut clerici et monaehi in
suo proposito et voto quod Deo promiserunt, permaneant.

 

