xcm. INSTRUOT10,QUOAD MATRIMONIA Mxx‘rA =A. 1830. 593

quin potius ille teneri se sciret adhunc pro viribus ab errore
retrahendum , sed etiam ut proles utriusque-senus ex eo con-

iugio procreanda in catholicae religionis sanctitate omnino edu· ·

caretur. Cum enim non ecclesiastica solum, sed naturalis ac
divina prorsus lex vetet, ne homo in nuptiis contrahendis se
aut futuram sobolem periculo perversionis temere committat,
exinde sane manifestum est , memoratas omnes cautiones id-
circo adhiberi, ut naturalis eadem divinaque lex sarta tecta ha·-
beatur.‘ Quare Sanctitas Su'a debitis prosequens laudibus prae-
dictos Antistites pro pastorali zelo , quo Catholicos suae curae
creditos avertere conati sunt a nuptiarum foedere illicite cum
acatholicis coniungendo , illos enixe in Domino adhortata est,
ut posthac quoque in id ipsum sedulo prudenterque allaborent,
simul vero et nonnulla iisdem literis praescripsit, quae ‘Episco-
porum eorumdem molestiis leniendis profutura viderentur, quae-
que pertinerent ad catholicos in illicita illa connubia prola-
bentes ad meliora consilia atque ad salutarem poenitentiam fa-
cilius reducendos. Atque una declaravit, magnam se erigi in
spem non modo Episcopos pontificiis illis rescriptis religiose
obsecuturos , ⁸aed ipsum quoque serenissimum Regem pro sua
aequitate et erga catholicos sibi subditos indulgentia haud ae-
gre laturum , si animarum pastores Maiestati Suae in civilibus

rebus ex animo obsecundantes, in hoc tamen negotio, quod ip· ,

sam attingit matrimonii sanctitatem et religiosa coniugum offi-
cia respicit, sacras religionis Catholicae regulas observent. Quam
utramque spem nunc etiam magnopere fovet Summus Pontifex,
dum hac instructione supradictis quatuor Episcopis nunciari vult
alia nonnulla, quae circa eandem rem indulgenda, aut tole-
randa decrevit. Et primo quidem ad matrimonia quod attinet,
quae in quatuor Dioecesibus Coloniensi, Trevirensi , Paderbor-
nensi , et Monasteriensi hucusque inita sunt praeter formam a
Tridentino Concilio praescriptam, iam SSmus D.N. suis illis ad
Episcopos literis indicavit , se eisdem delegaturum facultates
idoneas , ut possint malis exinde ortis magna saltem ex parte

, mederi. Nimirum Summus Pontifex, memor Viearium se ess'e

J esu 'Christi , qui venit quaerere et salvum facere quod perie-
rat, ad infelicem respexit illorum catholicorum conditionem, qui
in coniugio viventes coram Deo· et Ecclesia irrito , sed coram
civilibus loci legibus valido, in magna redeundi ad bonam fru-
gem difficultate versantur, ‘et misericordia erga eos motus ipsis

aperire decrevit faciliorem viam ad poenitentiam. Itaque Archi-
Wanor Fontes iuric ecclesiastici. 38

