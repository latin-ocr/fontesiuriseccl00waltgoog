570 Lxxxnx. nucromes nn nutans rasus A. 1858.

cumulans, suique in nos amoris divitias profundens effecit , nt
probe intelligeremus, quod cum dilexisset suos, in finem dilexit
eos. Namque se aeternum Sacerdotem esse declarans secundum
ordinem Melchisedech, suum in Catholica Ecclesia Sacerdotium
perpetuo instituit, et illud idem Sacrificium, qnod ipse ad uni·
versum humanum genus a peccati jugo ac daemonis captivitate
vindicandum et redimendum in ara crucis , pretiosissimo sue
sanguine effuso , semel peregit, pacificans sive quae in coelis
sunt, sive quae in terra, usque ad consummationem saeculi per·
manere decrevit, et qnotidie fieri, ac renovari jussit per Sacer—
dotum ministerium, sola offerendi ratione diversa, nt salutares
uberrimique suae passionis fructus in homines semper redun-
darent. Si quidem incruento Missae sacrificio, quod conspicuo
Sacerdotum ministerio peragitur, illa ipsa vivifica litatur victima,
quae Deo Patri nos reconciliavit, quaeque omnem merendi, pla-
candi, impetrandi ac satisfaciendi vim habens illam nobis mor-
tem Unigeniti per mysterium reparat, qui licet resurgens a
mortuis jam non moritur , et mors ei ultra non dominabitur,
tamen in semetipso immortaliter atque incorruptibiliter vivens
pro nobis iterum in hoc mysterio sacrae oblationis immola·
tur ¹). „Atque haec est munda illa oblatio ‚ quam nulla offe-
rentium indignitas ac malitia inquinare unquam potest, et quam
Dominus per Malachiam nomine suo , quod magnum futurum
esset in gentibus, a solis ortu usque ad occasum in omni loco
mundam offerendam esse praedixit 2). Quae quidem oblatio in-
effabili prorsus fruetuum ubertate redundans praesentem ae·
que ac futuram vitam complectitur. Ea enim oblatione pla—
catus Deus gratiam donumque poenitentiae concedens, cri·
mina et peccata etiam ingentia dimittit, ac licet peccatis nostris
graviter offensus ab ira ad misericordiam, a iustae animadver-
sionis severitate ad clementiam traducitur3 ea temporalium poe·
narum reatus et obligatio dissolvitur3 ea defunctorum in Christo
animae nondum sd plenum purgatae sublevantur3 ea obtinentur
quoque temporalia bona, si tamen potioribus non officiant3 ea
Sanctis, et in primis Immaculatae Sanctissimaeque Dei Geni-
trici Virgini Mariae eximius quidam honor, cultumque concilia·
tur. Quocirca ex Apostolorum traditione divinum Missae sacri-
ficium offerimus“ pro communi Ecclesiamm pace , pro recta

 

1) S. Gregor. M. Dialog. lib. 4. cap. 58.
2) Malach. cap. 1.

