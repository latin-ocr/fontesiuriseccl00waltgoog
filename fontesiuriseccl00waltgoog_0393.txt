nxv1. sunna comunionem CONFIRMANS A. 185⁷. 373

hujusmodi spem Nostram fuisse vehementer laetamur. Etenim
post sedulam consultationem , quam rei gravitas plane postula-
bat, Conventio ipsa pluribus articulis distincta, et a VV. FF.
NN. S. R. E. Cardinalibus Congregationis negotiis ecclesiasticis
extraordinariis praepositae examinata cum eodem Serenissimo
Rege fuit inita, atque ad optatum exitum perducta. Cum autem
ejusdem conventionis articuli tum a Nostro , tum a Regio Ple-
nipotentiario die octavo mensis Aprilis hujus anni subscripti
fuerint ‚ atque a Nobis ipsis diligentissime perpensi, eandem
conventionem suprema Nostra auctoritate confirmandam esse
censuimus, eamque, benedicente Domino, in maximum anima-
rum commodum , et catholicae Ecclesiae bonum cessuram esse
confidimus. Hujusce autem conventionis tenor est, qui sequitur,
videlicet
' O o nv enti o

(ut supra pag. 363).

Cum igitur hujusmodi Conventionis pacta et concordata in
omnibus et 'singulis punctis, clausulis, articulis et conditionibus
tum a Nobis, tum a Serenissimo et Potentissimo Gulielmo I
Virtembergae Rege Illustri fuerint adprobata, confirmata et ra-
tificata , et cum Ipse Serenissimus Princeps enixe postulaverit,
ut pro firmiori eorum subsistentia , robur Apostolicae firmitatis
adjiceremus ‚ ac solemniorem Auctoritatem et Decretum inter-
poneremus, Nos plane in Domino confidentes fore , ut pro sua
misericordia haec Nostra studia ad componendas in Virtember-
gae Regno ecclesiasticas res intenta uberrimis divinae suae gra-
tiae donis prosequi dignetur, ex certa scientia et matura deli-
beratione Nostra, deque Apostolicae potestatis plenitudine su-
pradictas Conventiones , Capitula, Pacta, Concordata et Conces-
siones tenore praesentium approbamuS, ratificamus et accepta-
mus , illisque Apostolici muniminis et firmitatis robur et effica-
ciam adjungimus , omniaque in iis contenta et promissa sincere
et inviolabiliter ex Nostro et S. Sedis parte adimpletum et ser-
vatum iri tam Nostro, quam Successor-um Nostrorum nomine
promittimus ac spondemus. ⁰

Majori autem qua possumus contentione monemus et ex-
hortamur Venerabilem Fratrem in eodem Regno Sacrorum An-
tistitem, aliosque omnes Catholicos tum ecclesiasticam, tum lai-
cos viros in eodem Regno degenteS, ut pro sua quisque parte
omnia praemissa et pacta ad majorem Dei gloriam , et Chri-
stiani nominis decus sedulo ac diligenter observent, et summo

