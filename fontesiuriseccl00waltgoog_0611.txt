1011. BREVE QUOAD MATRIMONIA Murra A. 1830. 591

lico pastore non praesente. Et hac quidem super re ita Nobis
censuimus statuendum, ut avertantur , quoad fieri poterit , scan-
dala , quae ex huiusmodi nuptlis oriri denunciastis , itemque ut
Catholici illi , qui in coniunctione vivant eo modo inita, facilius
induci possint ad peccatum suum salutaribus poenitentiae lacry-
mis expiandum, denique ut in posterum certa omnibus regula
sit , qua de vi matrimoniorum ea ratione contrahendorum diiu-
dicent.' J am vero ad coniunctiones quod attinet , quae isthic
usque ad praesens tempus sine parochi praesentia initae sunt,
Nos brevi delegabimus Fraternitatibus Vestris necessarias fa-
cultates , quarum vi malis exinde ortis magna saltem ex parte
mederi valeatis. Nunc autem per Nostras has literas volumus
et mandamuS, ut matrimonia mixta, quae posthac (a die vide-
licet 25. Martii 1830) in Vestris dioecesibus contrahi contingat
non servata forma a Tridentino Concilio praescripta, si eisdem
nullum aliud obstet canonicum dirimens impedimentum, pro
ratis ac veris connubiis habeantur3 prout Nos auctoritate No-
, stra apostolica matrimonia· ea vera ac rata fore declaramus at-
que decernimus contrariis non obstantibus quibuscumque. Quo-
circa catholicae personae , quae in posterum matrimonia hoc
modo contraxerint , dum nullum aliud iis obstaret dirimens ca-
nonicum impedimentum , a sacris pastoribus edocendae erunt,
ipsas verum et ratum coniugium inivisse. Insuper pastorum of-
ficium erit , catholicos quoslibet , praesertim vero catholicas
mulieres , quae cum acatholicis validas quidem, sed tamen illi-
citas nuptias contraxerint , opportuno tempore admonere in ca-
ritate Dei et patientia Christi, ut de gravi patrato scelere poe-
nitentiam agant, suisque satisfaciant obligationibus , ei praeser-
tim , qua erga suos filios ipsae semper tenebuntur, ad catholi-
cam videlicet illorum omnium educationem pro viribus sedulo·-
que curandam. Posthaec supervacaneum ducimus , Venerabile-s
Fratres, Vos excitare , ut attendatis ‚ quanta prudentia hisce in
casibus agendum sit, ne Catholicae Religioni creetur invidia,
quandoquidem Frateruitates Vestras id probe nosse compertum
Nobis exploratumque est. Sic agite igitur, sicque a Vobis ad-
moniti agant parochi , ut omnes videant , Catholicos Sacerdotes
non alio, quam officii sui adimplendi spiritu animari, ut in iis,
quae religionis sunt, Ecclesiae regulas servent, ipsosque eodem
spiritu duci, ut in iis, quae civilis sunt ordinis , regias leges
non propter servilem quemdam metum , sed propter conscien-
tiam custodiant. Nobis quidem vehementer dolet, quod Vos ab

