LXV. CONCORDATA WIRTEMBERGENSIA A„ 1857. 365

sticas, tum ad ea religionis exercitia pertinent, quae ad
*suscitandam confirmandamque fidelium pietatem instituuntur 3
f) convocare et celebrare Synodum dioecesanam nec non adire
concilia provincialia3
g) in propria Dioecesi utriusque sexus ordines, seu Congre-
gationes 'religiosas a Sancta Sede adprobatas constituere,
Ψ collatis tamen quolibet in casu cum Regio Gubernio con-
siliis.

Art. V. Causas omnes ecclesiasticas , quae fidem, Sacra-
menta, sacras functiones, nec non officia, et jura sacro ministerio
adnexa, respiciunt, Episcopi tribunal ad Canonum norma‘m, et
juxta Tridentina Decreta judicat3 ac proinde de causis etiam
matrimonialibus judicium feret, remisso tamen ad judicem sae-
cularem de civilibus matrimonii effectibus judicio.

Episcopo liberum erit Clericorum moribus invigilare, atque
in eos , quos aut vitae ratione, aut quomodocumque reprehen-
sione dignos invenerit, poenas canonicis legibus consentaneas in
suo foro infligere, salvo tamen canonico recursu.

Competit item Episcopo in laicos ecclesiasticarum legum
transgressores censuris animadvertere.

Licet de jure patronatus judex ecclesiasticus cognoscat, con-
sentit tamen Sancta Sedes, ut, quando de patronatu laicali aga-
tur, tribunalia saecularia judicare possint de iuribus et oneribus
civilibus, cum huiusmodi patronatu connexis, nec non de succes-
sione quoad eundem patronatum , seu controversiae ipsae inter
veros et suppositos patronos agantur, seu inter ecclesiasticos vi-
ros, qui ab iisdem patronis designati fuerint.

Temporum ratione habita Sanctitas Sua permittit, ut Cleri-
corum causas mere civiles , veluti contractuum, debitorum, hae-
reditatum, judices saeculares cognoscant, et definiant.

Item Sancta Sedes annuit, ut lites de civilibus juribus, vel
oneribus ecclesiarum, beneficiorum, decimarum, et de onere
construendi aedificia ecclesiastica in foro saeculari dirimantur.

Eadem de causa Sancta Sedes non recusat, quominus cau·
sae clericorum pro 'criminibus seu delictis, quae poenalibus Re-
gni legibus animadvertuntur, ad iudicem laicum deferantur, cui
tamen incumbet, Episcopum ea de re absque mora certiorem
reddere. Quod si in virum ecclesiasticum mortis, vel carceris
ultra quinquennium duraturi sententia feratur , Episcopo nun-
quam non acta judicialia communicabantur , eique condemna-
tum audiendi facultas fiet , in quantum necessarium sit, ut

