va. CONCORDATA WIRTEMBERGENSIA A.. 1857. 36⁷

parte nihil, nisi antea collatis cum Episcopo consiliis, mu-

tabit.

c) Episcopus institutorum eorumdem Rectores et Repetitores
deputabit, eosque removebit: quos tamen gravibus de causis
factoque innitentibus circa res civiles et politicas Regio
Gubernio minus acceptos esse resciverit, nunquam eliget.
Item quos postea ob easdem causas ingratos Gubernio eva-
sisse compererit, dimittet.

d) Episcopo competit, eadem instituta visitare, delegatos suos
ad examina publica , praesertim pro recipiendis alumnis,
mittere, relationes periodicas exigere.

e) Prospiciet Regium Gubernium , ut in Gymnasiis, quibus·
cum conjuncti sunt convictus inferiores , paulatim non alii,
nisi ex Clericorum ordine, Professores instituantur.

Art. IX. Facultas theologica catholica Universitatis Regiae
quoad munus docendi ecclesiasticum Episcopi regimini et in-
spectioni subest. Potest 'proinde Episcopus Professoribus et Ma-
gistris docendi auctoritatem et missionem tribuere, eamdemque
quum id opportunum censuerit, revocare, ab ipsis fidei profes-
sionem exigere, eorumque scripta et compendia suo examini
subjicere.

Art. X. Bona temporalia , quae Ecclesia propria possidet,
vel inposterum acquiret, semper et integre conservabuntur, nec
sine potestatis ecclesiasticae venia distrahi et alienari, aut corum
fructus in alios usus converti poterunt3 oneribus tamen publicis
ct vectigalibus , nec non aliis legibus Regni generalibus, aeque
ac ceterae proprietateS, suberunt.

Bona ecclesiastica nomine Ecclesiae sub Episcopi inspectione
ab iis administrabuntur , quibus haec administratio aut canonum
dispositione, aut ex consuetudine, aut ex privilegio et constitu-
tione aliqua loci legitime competit, · omnes vero administratoreS,
etiamsi ob eosdem titulos aliis administrationis ratio reddenda
sit, eam pariter ordinario ejusve Deputatis reddere singulis an·
nis teneantur.

Proinde Sancta Sedes, spectatis peculiaribus rerum circum-
stantiis, consentit, ut singularum ecclesiarum fabricae ceteraeque
ecclesiasticae cujusque loci fundationes nomine Ecclesiae eo
modo, qui jam in Regno receptus est, administrentur, dummodo
Parochi et Decani rurales munus , quod hac in parte gerunt,
Episcopi auctoritate exerceant. De speciali hujus rei executione
Regium Gubernium cum Episcopo conveniet.

