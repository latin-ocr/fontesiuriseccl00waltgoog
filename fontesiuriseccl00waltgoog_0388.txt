 

368 LxV. Conconns‘ra wm'rEMBEnGENsIA A. 185⁷.

Insuper Sancta Sedes annuit, ut, quamdiu publici aerarii
sumptibus tum generalibus, tum localibus, Ecclesiae necessita-
tibus subvenietur, beneficia vacantia et fundus ex intercalaribus
eorum fructibus collectus administrentur sub Episcopi auctori-
tate et Ecclesiae nomine per Commissionem mixtam ex viris
praesertim ecclesiasticis ab Episcopo deputandis, et viris catho-
licis pari numero a Regio Gubernio constituendis. Huiusmodi
autem Commissioni Episcopus ipse ejusve Delegatus praeerit:
Qua de re specialis atque accuratior inter Regium Gubernium
et Episcopum fiet conventio.

Huius fundi reditus prae ceteris semper erunt erogandi in
augendos usque ad congruam Parochorum reditus, in assignan-
das Beneficiatis senio morbove confectis congruentes pensiones,
in constituendos pro Clericis ordinationis titulos, in necessaria
pro deputandis Vicariis stipendia, quae vero supererunt, non-
nisi in alios Ecclesiae usus impendentur.

Regium Gubernium de ipsius fundi conservatione fi-uctuum- ῗ
que erogatione ab administrante Commissione semper edocebitur.

Quamdiu mixta pro administratione ejusdem fundi Commis-
sio existet, reliqua etiam beneficia ab eorum Rectoribus sub
praefatae commissionis generali inspectione secundum canones
administrabuntur.

Art. XI. Episcopus cum Regiis Magistratibus omnibus im-
mediate communicabit.

Art. XII. Quaecumque cum praesenti Conventione non
congruunt Regia Decreta et Edicta, abrogata sunt3 quae vero
legum dispositiones eidem Conventioni adversantur, mutabuntur.

Art. XIII. Si quae in posterum super iis, quae conventa
sunt, superveniret difficultas, Regia Majestas et Sanctitas Sua
invicem conferent ad rem amice componendam.

Ratificationes praesentis conventionis mutuo tradentur Ro-
mae duorum mensium spatie, aut citius, si fieri poterit.

In quorum fidem praedicti Plenipotentiarii huic Conventioni
subscripserunt, illamque suo quisque sigillo obsignaverunt.

Datum Romae die octava Aprilis anno reparatae salutis
millesimo octingentesimo quinquagesimo septimo.

(sig.) Carolus Aug. Card. de Reisach.
Adolphus liber baro de Ow.

