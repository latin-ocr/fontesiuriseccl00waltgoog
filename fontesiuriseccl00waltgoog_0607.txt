XCI. DECLARATIO SUPER MATRIMONIIS mxwls A. 1741. 587

ξ. 3. Quod vero spectat ad ea Conjugia, quae pariter in
iisdem Foederatis Belgii Provinciis, absque forma a Tridentino
statuta, contrahuntur a Catholicis cum Haereticis, sive Catholi-
cus Vir Haereticam F oeminam in Matrimonium ducat, sive Ca-

tho'lica Focmina Haeretico Viro nubat, dolens imprimis quam ·

maxime Sanctitas Sua , cos esse inter Catholicos, qui insano
amore turpiter dementati ‚ ab hisee detestabilibus Connubiis,
quae S. Mater Ecclesia perpetuo damnavit, atque interdixit, ex
animo non abhorrent , et prorsus sibi abstinendum non ducunt,
laudansque magnopere· zelum illorum Antistitum , qui, severio-
ribus propositis spiritualibus poenis, Catholicos coercere stu-
dent, ne sacrilego hoc vinculo sese Haereticis conjungant3 Epi-
scopos omnes, Vicarios Apostolicos , Parochos , Missionarios, et
alios quoscumque Dei, et Ecclesiae fideles Ministros in iis Par·
tibus degentes serio, graviterque hortatur , et monet, ut Catho-
licos utriusque sexus ab hujusmodi nuptiis in propriarum Ani-
marum perniciem ineundis , quantum possint , absterreant, eas·-
demque Nuptias omni meliori modo intervertere, atque effi-
caciter impedire satagant. At , si forte aliquod hujus gene-
ris Matrimonium, Tridentini forma non servata, ibidem contrac-
tum jam sit, aut imposterum (quod Deus avertat) contrahi con-
tingat z declarat Sanctitas Sua, Matrimonium hujusmodi, alio non
concurrente canonico impedimento , validum habendum esse, et
neutrum ex Oonjugibus , donec alter eorum supervixerit , ulla-
tenus posse , sub obtentu dictae formae non servatae , novum
Matrimonium inire. Id vero debere sibi potissime in animum
inducere Oonjugem Catholicum , sive Virum , sive Foeminam‚
ut pro gravissimo scelere, quod admisit, poenitentiam agat , ac
veniam a Deo precetur , coneturque pro viribus alterum Con·
jugem a vera Fide deerrantem ad gremium Catholicae Eccle-
siae pertrahere , ejusque Animam lucrari , quod porro ad ve-
niam de patrato crimine impetrandam opportunissimum foret,
sciens de cetero , ut mox dictum est , se istius Matrimonii vin-
culo perpetuo ligatum iri.

§. 4. Ad haec declarat Sanctitas Sua, ut quidquid hacto-
nus sancitum , dictumque est de Matrimoniis sive ab Haereticis
inter se, sive inter Catholicos, et Haereticos initis in locis Foe-
deratorum Ordinum dominio in Belgio subjectis, sancitum, dic-
tumque intelligatur etiam de similibus Matrimoniis extra fines
Dominii eorumdem Foederatorum Ordinum contractis ab iis, qui
addicti sunt Legionibus, seu Militaribus Copiis, quae ab iisdem

