LI. ursam pn lx. mn 5. nov, A. 1835. 299

primis Vos monemuS, ut eodem tempore, quo pastorales vestras
Litteras et alia Acta in lucem emissuri eritis, illorum exemplar
Caesareae et Apostolicae Majestatis Gubernio, notitiae dumtaxat
causa, mittere velitis, atque etiam eidem Gubernio significetiS,
quando Synodos eritis habituri, atque eadem de causa ad ipsum
Synodalium Actorum, cum ea publici juris fiant, exemplar per-
ferendum curetiS, vix dum Acta ipsa evulgentur. Et quod attinet
ad Dioecesanas Synodos , cum noverimus, nonnullos ex episco-
pali vestro ordine vehementer cupere, ea se facultate muniri,
quae a Nobis Leodiensi Episcopo per Rescriptum die 4. Maji
Anno 1851 editum fuit concessa, in animo Nobis est, illorum
desideriis obsecundare, qui id a Nobis postulaverint ac simul
peculiaria propriae cujusque Dioeccseos adjuncta sedulo ex-
posuerint, ut ea ineamus· consilia, quae cuique Dioecesi ma-
gis opportuna fore existimaverimus Cum autem pro certo
habeamus, nihil catholico isti Gubernio potius unquam futurum,
quam et religionem et pietatem omni studio magis in dies ex-
citare ac fovere, tum si Gubernium idem sibi aliquid in votis
esse significaverit quoad formam et methodum, qua libri ad
religionem pertinentes sunt scripti in scholarum usum, ejusmodi
votorum ratio Vobis erit habenda, salvo tamen semper incolu-
mique vestro judicio ac jure circa doctrinam, quae iisdem libris
continetur. Omnem vero curam impendite, ut in primordiorum,
seu elementariis scholis ii ad catechesim tradendam adhibeantur
libri, quibus iuventus unam eandemque catholicae Ecclesiae ad·
discat doctrinam, atque ut nulla unquam quoad libros fiat immu-
tatio, nisi gravis adsit causa, et collatis semper inter Vos con-
siliis. Et quoniam compertum exploratumque Vobis est, quam
vehementer rei cum sacrae tum publi—cae intersit, adolescentes
praesertim Clericos vel a teneris annis ad pietatem omnemque
virtutem, et ecclesiasticum spiritum mature conformari, ac litteris
et disciplinis potissimum sacris ab omni prorsus cujusque erroris
periculo alienis scdulo imbui et erudiri, iccirco collatis inter
Vos consiliis omni studio prospicite, ut in vestris Seminariis
accurata sit ecclesiasticae educationis ratic, et ea optimorum
studiorum vigeat methoduS, quae rerum, temporum ac locorum
perpensis adjunctis et majorem Ecclesiae utilitatem parere possit, -
ac simul efficiat, ut Olerus salutari solidaque scientia ac doctrina
praefulgeat. In seligendis autem professoribuS, seu magistriS,
singularem diligentiam et vigilantiam adhibete , et gravissimum
docendi munus nolite unquam committere, nisi viris , qui reli-

