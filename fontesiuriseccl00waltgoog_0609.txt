xcu. BREVE QUOAD MATRIMOMA mxu A. 1830. 589

gis executionem postulari significastis. Verum duo sunt, quae haud
parum Nos recreant , videlicet Vestrum pariter et Sacerdotum,
qui sub Vobis sunt, pro doctrina Ecclesiae tuenda servandisque
illius regulis studium, quod praedictis quoque ad Leonem XII.
literis demonstrastis3 ac Serenissimi Borussiae Regis indulgen·
tia, qui, ut pariter innuistiS, ipse auctor quodammodo Vobis
fuit , ut Apostolicae huic Sedi integrum rerum statum ingenue
explicantes, illam super anxietatibus Vestris consuleretis, Hinc
enim merito confidimus, non modo Vos rescriptis hisce Nostris
plane obsequuturos, sed ipsam quoque Serenissimi Regis Maie-
statem Vobis non succensui-am , si eidem in rebus civilibus ex
animo obsecundantes, in iis tamen, quae non civiles matrimonii
effectus , sed ipsam attingunt matrimonii eiusdem sanctitatem,
et religiosa coniugum officia respiciunt , sacras religionis ca-
tholicae regulas custodiatis. Itaque ad rem propius venientes,
haud Nobis opus est , ut Fraternitates Vestras sacra omni doc-
trina peritissimas edoceamus, quaenam adversus mixtas, de qui-
bus agitur, nuptias ecclesiae ratio sit. Ergo ignotum Vobis non
est , Ecclesiam ipsam a connubiis huiusmodi, quae non parum
deformitatis ct spiritualis periculi prae se ferunt, abhorrere, at-
que idcirco Apostolicam hanc Sedem summo semper constan-
tique studio curasse, ut canonicae leges matrimonia eadem pro-
hibentes· religiose custodirentur. Quodsi Romani Pontifices a
sanctissimo illo< Canonum interdicto nonnumquam dispensasse
inveniuntur, id profecto graves ob causas, et aegre admodum
fecerunt, suisque dispensationibus adiicere consueuerant condi·
tionem expressam de praemittendis matrimonio opportunis cau-
tionibus, non modo ut coniux catholicus ab acatholico perverti
non posset , quin potius ille teneri se ‚sciret ad hunc pro viri-
bus ab errore retrahendum, sed etiam ut proles utriusque se-
xus ex eodem matrimonio- procreanda in catholica-e relig-ionis
sanctitate omnino educaretur. Nostis antem , Venerabiles Fra-
treS, ipsas omncs cautiones eo spectare, ut hac in re naturales
divinaeque leges sartae tectae habeantur3 quandoquidem explo-
ratum est , catholicas personas , seu viros , seu mulieres , quae
nuptias cum acatholicis ita contrahunt, ut se aut futuram sobo·
lem periculo perversionis temere committant, non modo cano-
nicas violare sanctiones, sed directe etiam gravissimeque in na-
turalem ac divinam legem peecare. Atque exinde iam intelli-
gitis , Nos quoque gravissimi coram Deo et Ecclesia criminis
reos fore, si circa nuptias huiusmodi istis in regionibus contra-

 

